---
status: publish
published: true
title: Aan Air Miles
wordpress_id: 618
wordpress_url: http://www.jqno.nl/briefenleed/?p=618
date: '2011-08-14 15:34:59 +0200'
date_gmt: '2011-08-14 13:34:59 +0200'
categories:
- Brieven
- Jan
tags: []
comments: []
---
<p>Geachte mevrouw, geachte heer,</p>
<p>Ik ben net terug van vakantie. Daar was ik wel aan toe, na een drukke tijd met een nieuwe baan, een stukgelopen relatie en een verhuizing. Dus met 'n vriend ben ik in de auto naar Italië getogen. Ik houd van voetbal, van shoppen, noch van opera, dus Milaan viel een beetje tegen, maar Florence en Rome waren zeer de moeite waard. Helaas had mijn reisgenoot twee weken langer vakantie dan ik, dus halverwege de reis hebben we afscheid genomen en ben ik met een enkeltje Transavia van Napels terug naar het druilerige Nederland gevlogen.</p>
<p>Thuis vond ik uw brief met verhuisaanbiedingen. Leuk! Ga ik beslist gebruik van maken, want er zitten zeer interessante aanbiedingen bij, zoals 500 Bonus Miles bij een aankoop bij Praxis van minstens €50, een soortgelijke aanbieding bij V&amp;D, en een leuke korting bij een enkele reis met Transavia.</p>
<p>Hela, lees ik dat goed?</p>
<p>Da's ook toevallig. Een heuse <i>once in a life-time opportunity</i>! Immers, hoe vaak heeft u een enkele reis buitenland geboekt? Meestal neem ik toch een retourtje; ik had nog nooit eerder een enkele reis genomen. Zoals gezegd ben ik net verhuisd; emigreerplannen heb ik voorlopig niet.</p>
<p>Die aanbieding werkt niet met terugwerkende kracht, of wel? Vast niet. Jammer. Maar toch bedankt!<br />
<br>&nbsp;<br><br />
Met vriendelijke groet,<br />
ir. T.J. Ouwens</p>

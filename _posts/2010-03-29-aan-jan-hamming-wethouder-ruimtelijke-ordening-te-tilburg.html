---
status: publish
published: true
title: Aan Jan Hamming, wethouder Ruimtelijke Ordening te Tilburg
wordpress_id: 294
wordpress_url: http://www.jqno.nl/briefenleed/?p=294
date: '2010-03-29 18:31:06 +0200'
date_gmt: '2010-03-29 16:31:06 +0200'
categories:
- Brieven
- Jan
tags: []
comments:
- id: 61
  author: Sander
  author_url: ''
  date: '2010-03-29 23:01:37 +0200'
  date_gmt: '2010-03-29 21:01:37 +0200'
  content: Ik vind deze een beetje vergezocht...
- id: 66
  author: Dieuwertje
  author_url: ''
  date: '2010-04-30 14:04:42 +0200'
  date_gmt: '2010-04-30 12:04:42 +0200'
  content: "Het is Emerson, Lake &amp; Palmer. Ben ik nu een oude jongere?\r\n\r\nEn
    ik mis Powell de Leeuw!"
- id: 68
  author: Jan
  author_url: http://www.jqno.nl
  date: '2010-04-30 22:54:50 +0200'
  date_gmt: '2010-04-30 20:54:50 +0200'
  content: "@Dieuwertje: Ah, maar je vergeet dat toen de heer C. Palmer niet beschikbaar
    was, de heren K. Emerson en G. Lake de heer C. Powell hebben uitgenodigd om de
    heer C. Palmer te vervangen op hun tournee! Ze hebben zelfs nog een album uitgebracht
    met z'n drietjes."
- id: 70
  author: Dieuwertje
  author_url: ''
  date: '2010-05-01 10:07:24 +0200'
  date_gmt: '2010-05-01 08:07:24 +0200'
  content: Ah, ben ik toch nog gewoon een jongere die te lui is om te Googlen.
---
<p>Delft, 29 maart 2010<br />
<br>&nbsp;<br><br />
Geachte heer Hamming,</p>
<p>Als wethouder van ruimtelijke ordening in Tilburg bent u ongetwijfeld bekend met de Baden Powelllaan: een nuttige laan die de Reeshof met de rest van de stad verbindt. Dat weet ik nog van de tijd dat ik zelf in Tilburg woonde.</p>
<p>Nu kleven er wat nadelen aan de naam. Ten eerste: er ontbreekt een koppelteken. Aangenomen dat we het hebben over Robert Stephenson Smyth Baden-Powell, 1st Baron Baden-Powell, ook wel bekend als B-P en Lord Baden-Powell, en uitvinder van de Scouting, zou het dus Baden-Powelllaan moeten zijn.</p>
<p>Een ander nadeel is natuurlijk het feit dat de goede Lord onlangs in opspraak is geraakt wegens vermeende banden met de nazi's. Ook gaan er hardnekkige geruchten de ronde dat hij de uitvinder is van het concentratiekamp. Voor dat laatste kon ik op het internet overigens geen bewijs vinden dus misschien is dat wel helemaal niet waar. Maar toch! In dit tijdperk van Wikipedia en hysterische shownieuwspresentatoren is een gerucht voldoende om iemand te maken of breken. Tijd voor een nieuwe naam dus, lijkt me.</p>
<p>Omdat we het taalkundige curiosum van de drievoudige l natuurlijk niet willen laten vallen, heb ik wat onderzoek gedaan naar andere Powells naar wie de laan vernoemd zou kunnen worden. Op alfabetische volgorde:</p>
<ul>
<li>Adam Clayton Powell, Jr. Eerste zwarte Amerikaan in Congress: heel inspirationeel.</li>
<li>Baden Powell (zonder koppelteken). Wiskundige, liberaal theoloog en uitgesproken voorstander van de evolutietheorie. Tevens vader van Lord Baden-Powell.</li>
<li>Cecil Frank Powell. Nobelprijswinnaars doen 't altijd goed.</li>
<li>Colin Powell. De bekendste Powell natuurlijk, maar door zijn rol in de Irak-oorlog misschien niet de beste keus; een argument waar een PvdA'er als u gevoelig voor zou moeten zijn.</li>
<li>Cozy Powell. Heeft gedrumd voor bands als Black Sabbath, Whitesnake en Emerson, Lake &amp; Powell. Populair bij de oudere jongeren?</li>
<li>Jeroen Pauwell. Ok√©, die is misschien een beetje gezocht.</li>
</ul>
<p>Als ik het voor het zeggen had, zou ik voor Baden Powell senior gaan. Dat voorkomt een kostbare straathernoemingsoperatie en het lost moeiteloos en elegant het koppeltekenprobleem op!<br />
<br>&nbsp;<br><br />
Met vriendelijke groet,<br />
ir. T.J. Ouwens<br />
<br>&nbsp;<br><br />
Reactie van <a href="{{ site.baseurl }}{% post_url 2010-04-14-van-de-gemeente-tilburg %}">de gemeente Tilburg</a>.</p>

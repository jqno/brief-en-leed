---
status: publish
published: true
title: Aan C&amp;A
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 121
wordpress_url: http://www.jqno.nl/briefenleed/?p=121
date: '2009-09-11 10:00:54 +0200'
date_gmt: '2009-09-11 08:00:54 +0200'
categories:
- Brieven
tags: []
comments:
- id: 17
  author: Robbert Jan
  author_url: ''
  date: '2009-09-12 15:10:45 +0200'
  date_gmt: '2009-09-12 13:10:45 +0200'
  content: Ik word nu al enthousiast voor het nieuwe C&amp;A. Ik zou er binnenlopen
    (niet heengaan, dat zou aangeven dat ik plan naar de stad te gaan om een bepaalde
    winkel te bezoeken. Ik ga naar de stad om een broek te kopen, niet om een lijst
    merkwinkels af te lopen met de hoop dat er dat ene leuke dingetje tussen zit)
- id: 18
  author: Bart
  author_url: ''
  date: '2009-09-21 15:08:07 +0200'
  date_gmt: '2009-09-21 13:08:07 +0200'
  content: Volgens mij is dit wel een baan voor jou Jan! Wat doe je hier nog? Start
    je eigen winkel (metroseksuele mietjes niet welkom ;-) ).
---
<p>Delft, 9 september 2009<br />
<br>&nbsp;<br><br />
Geachte mevrouw, geachte heer,</p>
<p>Omdat ik op uw website geen vacature voor Mannenmarketeer kon vinden, stuur ik u langs deze weg een open sollicitatie.</p>
<p>Ik ben een autoverkoper die onlangs het slachtoffer is geworden van het huidige economische klimaat. Een klimaat dat, zo stel ik me voor, ook u treft. Graag wil ik u helpen uw marktaandeel met 50% uit te breiden: mannen. En dan niet die metroseksuele mietjes; nee, échte mannen. Houthakkers! Computerprogrammeurs! Bajesklanten! Mannen overtuigen dingen te kopen is iets waar ik in mijn vorige baan zeer bedreven in ben geworden. Om u van mijn geschiktheid voor de positie Mannenmarketeer te overtuigen, zal ik u geheel kosteloos enkele adviezen geven.</p>
<p>1. Plaats de mannenkleren vooraan in de winkel; vrouwen vinden de damesmode heus ook wel achter in de winkel. Helaas voor u is de realiteit dat mannen zo weinig mogelijk tijd in uw winkels willen doorbrengen. Ze willen erin en eruit, zogezegd. Daar komt bij dat ze soms niet het verschil zien tussen een zaak waarin de damesmode vooraan staat opgesteld, en een boutique die uitsluitend kleding voor vrouwen verkoopt. Stelt u zich de gêne eens voor van de man die per ongeluk de verkeerde winkel in liep!</p>
<p>2. De mannenwinter begint pas in december; november als we pech hebben. Als mannen iets nodig hebben, hebben ze het nú nodig. Een man die in het heetst van augustus op zoek is naar een nette zomerjas, omdat de jas in een poel modder is gevallen en de hond er daarna mee aan de haal is gegaan, raakt hevig in verwarring bij het zien van uitsluitend winterjassen aan de rekken. Hij blijft ongemakkelijk lang rondhangen in de hoop toch nog een zomerjas te vinden, om uiteindelijk met de staart tussen de benen het pand te ontvluchten (zie advies #1) met het vaste voornemen zijn oude, afgeragde zomerjas toch nog maar een jaartje langer te dragen. En dat kost u een verkoop!</p>
<p>3. Gebruik de maten van het SI. Geen enkele man weet zijn eigen maten. De enorme diversiteit aan maten draagt daar in belangrijke mate aan bij; schoenen, broeken, T-shirts, pakken, Fransen: allemaal hebben ze andere maten. Het feit dat maten "groot" of "klein" kunnen vallen helpt ook niet. Met de oude, vertrouwde centimeter kan dit natuurlijk niet gebeuren. Van de bebrildste wetenschapper tot de bezweetste timmerman; allen zijn zij vertrouwd met de centimeter. En als een man desondanks even zijn maat niet meer weet, pakt hij gewoon de rolmaat uit zijn gereedschapskist.</p>
<p>4. Internet, internet, internet! Door de centimeter (zie advies #3) als universele maat in te voeren, zullen mannen meer vertrouwen krijgen in het aanschaffen van kleren via het web: de kans dat een spijkerbroek of geruit houthakkersoverhemd niet past wordt een stuk kleiner. En omdat ze niet meer de winkel in hoeven (advies #1), zullen ze vaker bestellen!</p>
<p>Dit is slechts een kleine greep uit mijn omvangrijke adviezenassortiment. Geef mij de baan als Mannenmarketeer, en u bent verzekerd van kwantumkorting bij de grootleverancier!<br />
<br>&nbsp;<br><br />
Hoogachtend,</p>
<p>Jan Ouwens<br />
<br>&nbsp;<br><br />
Reactie van <a href="{{ site.baseurl }}{% post_url 2009-09-16-van-ca %}">C&amp;A</a></p>

---
status: publish
published: true
title: Aan FedEx
wordpress_id: 263
wordpress_url: http://www.jqno.nl/briefenleed/?p=263
date: '2010-03-12 23:39:42 +0100'
date_gmt: '2010-03-12 22:39:42 +0100'
categories:
- Brieven
- Jan
tags: []
comments:
- id: 56
  author: Sander
  author_url: ''
  date: '2010-03-14 22:26:21 +0100'
  date_gmt: '2010-03-14 21:26:21 +0100'
  content: "*proest*"
---
<p>Geachte mevrouw, geachte heer,</p>
<p>Graag wil ik u via deze weg complimenteren met uw uitstekende klantenservice. Dat mag ook wel eens gezegd.</p>
<p>Afgelopen woensdag vond ik een briefje in de brievenbus waarop stond dat uw bezorger vergeefs bij mij had aangebeld, en dat hij het pakje niet bij de buren had afgeleverd. En eerlijk gezegd, de moed zonk mij in de schoenen: breek me de bek niet open over de laatste keer dat een pakketje bij mijn afwezigheid niet aan de buren was aangeboden. Gedoe.</p>
<p>Er stond een telefoonnummer op het briefje. Ook dat deed me geen goed, want breek me de bek niet open over de laatste keer dat ik een groot bedrijf telefonisch probeerde te bereiken. Pff.</p>
<p>Toch maar gedaan. Ik moest gelijk het vrachtbriefnummer intoetsen, afgesloten door een hekje. En breek me de bek niet open over de laatste keer dat ik een nummer moest intoetsen en afsluiten met een hekje. Problematisch.</p>
<p>Aangezien ik de ingeblikte stem die mij de status van mijn pakketje vertelde niet goed kon verstaan, koos ik in het menu om een persoon te spreken, ook al was het al zes uur geweest. Breek me ... ach, u snapt me wel.</p>
<p>Maar wie schetst mijn verbazing toen vrijwel onmiddellijk werd opgenomen, en ik snel, vakkundig en vriendelijk en werd geholpen door Angeline. Ik werd niet eens doorverbonden of in de wacht gezet. Het was een fijn gesprek waar ik langs deze weg mijn waardering voor wil uitspreken. We hebben een afspraak gemaakt voor aflevering op de volgende dag, en het pakketje heeft me in goede orde bereikt.</p>
<p>Dank u!<br />
<br>&nbsp;<br><br />
Met vriendelijke groet,</p>
<p>ir. T.J. Ouwens</p>

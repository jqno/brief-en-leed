---
status: publish
published: true
title: 'Ingezonden broef: Aan Pakvis Transport B.V.'
wordpress_url: http://www.jqno.nl/briefenleed/?p=176
date: '2009-11-27 23:04:01 +0100'
date_gmt: '2009-11-27 21:04:01 +0100'
categories:
- Ingezonden brieven
tags: []
comments: []
---
<h2 style="text-align: center;"><span style="color: #800000;">=-=-=-= Gastbrief van: Sander Koning =-=-=-=</span></h2>
<p><br>&nbsp;<br><br />
Beste heer, mevrouw,</p>
<p>Graag wil ik u, of liever de chauffeurs van uw bedrijf, verzoeken om vrachtwagens zo min mogelijk op de hoek van een straat te parkeren.</p>
<p>Er ontstond vanmorgen een erg onoverzichtelijke situatie toen ik, fietsend vanuit Rijswijk op weg naar Delft, het bruggetje bij de Broekpolder overstak en daar linksaf het Jaagpad op wilde draaien. Op de hoek stond één van de vrachtwagens van uw bedrijf geparkeerd, met de cabine dusdanig naar voren dat ik voorlangs niets links van mij kon zien. Omdat het een vrachtwagen met dubbele oplegger betrof, was achter de vrachtwagen kijken ook geen optie.</p>
<p>Omdat ik niet het risico wilde lopen de bocht gewoon te maken en van links af geschept te worden door iemand die mij op die manier uiteraard ook niet kon zien, heb ik maar besloten om eerst heel voorzichtig de bocht naar rechts te maken, en daar te kijken of ik naar de andere rijbaan kon. Dat ik dat heel voorzichtig deed bleek noodzakelijk, want als ik die bocht op normale snelheid had gemaakt, was ik waarschijnlijk aangereden. Vervolgens kon ik het kruispunt oversteken om mijn weg verder probleemloos te vervolgen.</p>
<p>Mocht de situatie u niet volledig duidelijk zijn uit deze beschrijving: het gaat hier om de kruising midden op de volgende kaart:<br />
<a href="http://maps.google.nl/?ie=UTF8&amp;ll=52.044771,4.342507&amp;spn=0.004619,0.009559&amp;t=h&amp;z=17">http://maps.google.nl/?ie=UTF8&amp;ll=52.044771,4.342507&amp;spn=0.004619,0.009559&amp;t=h&amp;z=17</a><br />
Ik kwam vanaf de Populierlaan en wilde het Jaagpad op, en heb dat uiteindelijk via een 270-gradenbocht over de Industriekade gedaan. De vrachtwagen stond op het Jaagpad geparkeerd, aan de brugzijde.</p>
<p>Ik vermoed dat het hier gaat om de vrachtwagen met kenteken BR-TH-28. Helemaal zeker weten doe ik dat niet, ik ben op de heenweg het kenteken vergeten, maar op de terugweg stond op precies diezelfde plaats een gelijke vrachtwagen geparkeerd.</p>
<p>Ik besef me overigens terdege dat het niet uitsluitend uw bedrijf is dat met vrachtwagens rijdt, en dat het soms niet mogelijk is om anders te parkeren. Maar gezien het vanmorgen bijna mis ging, leek het mij een goed idee om dit geval aan te kaarten, met name omdat ik wel vaker vrachtwagens van uw bedrijf vlakbij dit kruispunt zie staan.</p>
<p>Met vriendelijke groet,</p>
<p>Sander Koning</p>

---
status: publish
published: true
title: Aan de Consumentenbond
wordpress_id: 158
wordpress_url: http://www.jqno.nl/briefenleed/?p=158
date: '2009-10-23 18:18:07 +0200'
date_gmt: '2009-10-23 16:18:07 +0200'
categories:
- Brieven
- Jan
tags: []
comments: []
---
<p>Delft, 21 oktober 2009<br />
<br>&nbsp;<br><br />
Geachte mevrouw, geachte heer,</p>
<p>Graag zou ik de Consumentenbond onderzoek zien doen naar de kwaliteit van de mobiele telefoonaansluitingen bij monteurs, loodgieters, installateurs en andere vaklieden die aan huis werkzaamheden verrichten. Ik heb een sterk vermoeden dat de onvolprezen aanbieders die ons land rijk is, hun ondermaatse dienstverlening verstrekken. Let wel, het gaat hier specifiek om mobiele telefonie. Vaste telefonie lijkt vooralsnog uitstekend te werken; de telefonische voorposten van voornoemde bedrijven zijn doorgaans prima bereikbaar.</p>
<p>Hieronder volgen, ter illustratie, enkele parafrasen van conversaties die ik in de afgelopen weken heb gehad met verschillende installatie- en loodgietersbedrijven:</p>
<p>- "De monteur belt u vijftien minuten voor hij komt."<br />
- "Mag dat ook twintig minuten zijn? Dan heb ik genoeg tijd om van mijn werk naar huis te komen."<br />
- "Nee, twintig minuten is te lang. Vijftien minuten is het maximum."</p>
<p>- "Wilt u dat onze monteur 's ochtends of 's middags komt?"<br />
- "Doe maar 's ochtends. Kan hij ook bellen, vijftien minuten voor hij komt?"<br />
- "Ja, maar dan weten we niet of hij 's ochtends of 's middags komt."</p>
<p>- "De monteur kan morgen al komen."<br />
- "Kan hij ook bellen, vijftien minuten voor hij komt?"<br />
- "Nee, daarvoor is het te kort dag."</p>
<p>U ziet: telefoneren blijkt erg lastig voor de monteurs. Aangezien in deze tijden een kind van drie al in staat is een mobiele telefoon te bedienen, kan ik niet anders dan aannemen dat er iets met hun mobiele abonnementen of hun providers is, wat ze verhindert om telefoongesprekken te initiëren op momenten dat zij dat wenselijk achten.</p>
<p>Er moet snel iets gebeuren, want ik heb deze week gemerkt dat deze penibele situatie zelfs het vermogen tot logisch nadenken van de telefonisten van deze bedrijven begint te beïnvloeden:</p>
<p>(Op een vrijdag, rond 8 uur 's ochtends:)<br />
- "Ik heb een lekkage."<br />
- "Ik ga proberen om vandaag nog een monteur langs te sturen, maar ik kan niet garanderen dat dat ook lukt. Ik neem aan dat u gewoon de hele dag thuis bent?"<br />
<br>&nbsp;<br><br />
Met vriendelijke groet,</p>
<p>ir. T.J. Ouwens</p>

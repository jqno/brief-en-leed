---
status: publish
published: true
title: De brief voor de Schuimrubberkoning
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 476
wordpress_url: http://www.jqno.nl/briefenleed/?p=476
date: '2010-10-23 13:37:44 +0200'
date_gmt: '2010-10-23 11:37:44 +0200'
categories:
- Brieven
tags: []
comments:
- id: 112
  author: Snader
  author_url: ''
  date: '2010-10-31 16:45:37 +0100'
  date_gmt: '2010-10-31 15:45:37 +0100'
  content: Heel pakkend! Ik zat op het puntje van mijn bureaustoel! Maar ik denk dat
    ik wat context mis om de climax ten volste te kunnen waarderen...
- id: 113
  author: Jan
  author_url: http://www.jqno.nl
  date: '2010-10-31 18:35:56 +0100'
  date_gmt: '2010-10-31 17:35:56 +0100'
  content: "Voor degenen die de verwijzing niet zien: http://www.scholieren.com/boekverslagen/12493
    en http://www.imdb.com/title/tt0490377/\r\n\r\nMaar de code is ook zeer goed te
    kraken door mensen die de context niet kennen!"
---
<p><i>Verstuurd aan <a href="http://maps.google.nl/maps?f=q&amp;source=s_q&amp;hl=nl&amp;geocode=&amp;q=Korvelseweg+243,+Tilburg&amp;sll=52.469397,5.509644&amp;sspn=5.227862,11.096191&amp;ie=UTF8&amp;hq=&amp;hnear=Korvelseweg+243,+5025+Tilburg,+Noord-Brabant&amp;ll=51.550231,5.070276&amp;spn=0.010421,0.021672&amp;z=16&amp;layer=c&amp;cbll=51.550178,5.070103&amp;panoid=up6HbjxKxtcHeeEDtLdAaA&amp;cbp=12,7.21,,0,4.02">de Schuimrubberkoning te Tilburg</a> en <a href="http://maps.google.nl/maps?f=q&amp;source=s_q&amp;hl=nl&amp;geocode=&amp;q=Haagdijk+84,+Breda&amp;sll=52.469397,5.509644&amp;sspn=5.227862,11.096191&amp;ie=UTF8&amp;hq=&amp;hnear=Haagdijk+84,+4811+Breda,+Noord-Brabant&amp;ll=51.587603,4.769289&amp;spn=0.010412,0.021672&amp;z=16&amp;layer=c&amp;cbll=51.587542,4.769185&amp;panoid=OemRdJGAb7sN3zbDyuQEpQ&amp;cbp=12,349.36,,0,11.29">de Schuimrubberkoning te Breda</a>. (In het exemplaar aan die van Breda is "Breda" steeds vervangen door "Tilburg".)</i><br />
<br>&nbsp;<br><br />
Delft, 22 oktober 2010<br />
<br>&nbsp;<br><br />
Uwe koninklijke hoogheid,</p>
<p>Zoals de traditie dat vereist, bracht ik de nacht voordat ik door de Schuimrubberkoning van Breda tot ridder geslagen zou worden, wakend door in de Sint Annakapel in Molenschot, halverwege tussen Uw Rijk en dat van Uw collega in Breda. Halverwege de nacht werd er ruw op de deur van de kapel gebonkt. Eerst wilde ik niet opendoen, maar het was een man met een kap en een geheimzinnige stem, dus natuurlijk kreeg mijn nieuwsgierigheid de overhand. Hij bracht me naar de Zwarte Ridder met het Schuimrubberen Schild, die met zijn rug tegen een boom zat en er, ik zal het maar eerlijk zeggen, een beetje bleekjes uitzag. Hij overhandigde mij een belangrijke brief voor U en bezwoer me dat deze absoluut niet in handen van de vijand mocht vallen. Toen blies hij op een dramatische manier zijn laatste adem uit. Waarom de man met de kap de brief niet kon bezorgen weet ik niet meer zo goed.</p>
<p>Uiteraard ging ik onmiddellijk op reis om U de brief te bezorgen. Na vele wederwaardigheden in het Wilde Woud, waarbij ik meerdere keren bijna gepakt was door de boosaardige Rode Ridders met de Polyetherschuim Schilden, bereikte ik de Rommelzooi Rivier. Omdat de grimmige, schimmige Tolheer van de Brug over de Rivier ook wilde weten wat de geheime boodschap was en hij de brief bijna van me had afgepakt, heb ik hem helaas moeten opeten. De brief, niet de Tolheer. Maar geen nood: ik heb hem uit mijn hoofd geleerd! En toen ik thuiskwam, heb ik meteen een envelop bepostzegeld zodat ik U deze brief kon sturen, via TNT Post, want die zijn zo betrouwbaar als wat.</p>
<p>Dit is de geheime boodschap: "Ozr no! Rbgthlqtaadq hr lhmcdq fdrbghjs unnq gds lzjdm uzm rbghkcdm!" Snapt U het? Ik niet, maar het is vast in de taal van Uw Schuimrubberkoninkrijk geschreven.</p>
<p>In de hoop u hiermede voldoende te hebben ge√Ønformeerd verblijf ik,</p>
<p>Hoogachtend,<br />
<br>&nbsp;<br><br />
Tuur Piak</p>

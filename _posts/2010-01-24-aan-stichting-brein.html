---
status: publish
published: true
title: Aan Stichting BREIN
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 232
wordpress_url: http://www.jqno.nl/briefenleed/?p=232
date: '2010-01-24 16:10:32 +0100'
date_gmt: '2010-01-24 15:10:32 +0100'
categories:
- Brieven
tags: []
comments:
- id: 220
  author: No-XS
  author_url: http://www.sound4sites.com
  date: '2011-12-01 16:56:01 +0100'
  date_gmt: '2011-12-01 15:56:01 +0100'
  content: Al jaren loop ik met eenzelfde issue; welke muziek gebruiken ze precies?
    Ik heb namelijk een sterk vermoeden dat ze zelf een loopje hebben 'geleend' uit
    een versie van True Faith van New Order. Plagiaat! :)
---
<p>Delft, 24 januari 2010<br />
<br>&nbsp;<br><br />
Geachte mevrouw, geachte heer,</p>
<p>Ik heb een ontboezeming met u te delen. Ik ben fan van de anti-piraterijfilmpjes op beelddragende media: dvd's, maar vooral VHS-cassettes. De leader van uw eerdere incarnatie NVPI Video Veilig, uit de jaren tachtig, is mijn onbetwiste favoriet, al was het maar omdat ik ermee ben opgegroeid. Het gele raster op de blauwe achtergrond vormt een horizon, waar witte tekst langzaam over een soort grijze plaat naartoe schuift -- Star Wars, maar dan anders!</p>
<p>De leader die in de jaren negentig gebruikt werd, waarin de tekst gewoon verticaal en immobiel was, herinner ik me vooral omwille van de muziek. Kunt u mij vertellen wie die heeft geschreven? Ik zou me namelijk graag verdiepen in het verdere werk van deze componist. De samenwerking tussen het Belgische BAF en het toenmalige Video Veilig, met de tekst in een ruit bovenop rode en grijze concentrische cirkels, is natuurlijk ook een klassieker. Geen wonder ook dat de muziek daarvan is hergebruikt in het BREIN-filmpje met het lugubere opengewerkte mensenhoofd. Het latere, meer realistische werk, waarin we heuse acteurs en ander filmpersoneel aan het werk zien, is helaas niet helemaal mijn stijl, maar ik begrijp dat ook u met de vaart der volkeren mee moet.</p>
<p>Desalniettemin, elke keer dat ik een nieuwe dvd bekijk ga ik er uitgebreid voor zitten. Colaatje, popcorn, genieten maar. Alleen jammer dat het zo kort is. De toevoeging van het Kijkwijzermannetje enige jaren geleden was een sympathiek gebaar, maar in feite is het vergelijkbaar met de bloopers tijdens de aftiteling van een film: leuk, maar de hoofdvoorstelling is beslist voorbij.</p>
<p>Toen ik mijzelf er vanavond op betrapte voor de vijfde keer in vijf minuten mijn oude Donald Duck-videoband terug te spoelen, dacht ik: zou het niet mooi zijn als al deze klassiekers op dvd beschikbaar waren? Het kan voor u niet moeilijk zijn om alle rechthebbenden op één lijn te krijgen. En met zo'n dvd zou u de liefhebber een groot plezier doen. Want ik bedoel, de leaders zijn vast ook op YouTube te vinden, maar u zult het met mij eens zijn dat dat een beetje het doel voorbij schiet.</p>
<p>Ik hoor het graag!<br />
<br>&nbsp;<br><br />
Met vriendelijke groet,</p>
<p>ir. T.J. Ouwens<br />
<br>&nbsp;<br>&nbsp;<br><br />
Speciaal voor de lezers van Brief en Leed: linkjes naar YouTube!</p>
<ul>
<li><a href="http://www.youtube.com/watch?v=BYhfahe0r6o">Star Wars</a></li>
<li><a href="http://www.youtube.com/watch?v=mwLvOBot15U">Verticaal en immobiel</a></li>
<li><a href="http://www.youtube.com/watch?v=VS7Jw0XMO98">Ruit op cirkels</a></li>
<li><a href="http://www.youtube.com/watch?v=SMGDW0lOFzc">Opengewerkt hoofd</a></li>
<li><a href="http://www.youtube.com/watch?v=mClmNOlDH_A">Kijkwijzermannetje</a></li>
</ul>

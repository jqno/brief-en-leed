---
status: publish
published: true
title: Aan Taxicentrale Quick
wordpress_id: 362
wordpress_url: http://www.jqno.nl/briefenleed/?p=362
date: '2010-08-01 17:22:14 +0200'
date_gmt: '2010-08-01 15:22:14 +0200'
categories:
- Brieven
- Jan
tags: []
comments: []
---
<p><a href="{{ site.imageurl }}/taxicentralequick.jpg"><img src="{{ site.imageurl }}/taxicentralequick.jpg" alt="Flyer van Taxicentrale Quick" /></a><br />
Delft, 1 augustus 2010<br />
<br>&nbsp;<br><br />
Geachte mevrouw, geachte heer,</p>
<p>Aanvankelijk wilde ik u schrijven over de merkwaardige flyer die ik onlangs in mijn brievenbus mocht ontvangen, mijn NEE&ndash;NEE&ndash;sticker ten spijt. Ik heb hem voor het gemak bijgevoegd. Ik wilde een opmerking maken over de merkwaardige cijferreeks: 1&mdash;2&mdash;3&mdash;4&mdash;5&mdash;7,50, die weliswaar verklaarbaar, maar toch vreemd is. Ik wilde zeggen dat, voor een taxibedrijf dat door heel Nederland rijdt, de inwoners van Limburg en Zeeuws-Vlaanderen er bekaaid vanaf komen. Dit in tegenstelling tot de bewoners van het Duitse Waddeneiland Borkum. Ik was van plan een scherpe opmerking te maken over de rondjes Zoetermeer-Zaanstad en Vianen-Amersfoort, getekend op de flyer, die op zo flagrante wijze niets te maken hebben met Schiphol, Delft, en de andere plaatsen die bij name genoemd worden. Tot slot dacht ik de dik gedrukte claim "&euro;1,- per km" te toetsen aan de prijzen die u elders op de folder noemt. Volgens Google Maps is de afstand Nootdorp&ndash;Schiphol 40,6 km, dus &euro;57,- lijkt me aan de prijzige kant. Zo ook Delft&ndash;Rotterdam Airport: 10,7 km tegen &euro;22,-. En dan zou ik nog zwijgen over de terugreis.</p>
<p>Maar dat plan liet ik varen toen ik uw adres wilde opzoeken op uw website, www.taxiquick.nl<a href="http://www.taxiquick.nl" target="_blank">[&#8594;]</a>. Uw website is ... uniek. Het budget is duidelijk opgegaan aan audiovisueel geweld, en niet aan inhoud. En als u het niet tegen me houdt dat ik het geluid heb uitgezet, zal ik u ook niet afrekenen op de vele werkwoordspelfouten, aangezien de site duidelijk nog niet af is. Of u moet daadwerkelijk een vacature hebben voor "Lorem ipsum dolor sit amet, consectetuer adipiscir", en Jessica Priston, de 18-jarige student, moet uw bedrijf inderdaad aangeprezen hebben als zijnde een "vestibulum libero nisl, porta vel, scelerisque eget".</p>
<p>Volgens uw website bent u gevestigd aan het onpraktisch gelegen 8901 Marmora Road, Glasgow. Onpraktisch, want nog afgezien van het feit dat Glasgow me een problematische uitvalsbasis lijkt voor een taxicentrale die haar klanten belooft niet langer dan 15 minuten te hoeven wachten, is het een adres dat niet bestaat. Uiteindelijk heb ik u in de online Telefoongids kunnen vinden. In Zoetermeer. Da's nog steeds doorrijden (volgens Google Maps bent u 23 minuten onderweg naar mijn adres), maar het is tenminste fysiek mogelijk, als u onderweg niet wordt aangehouden.</p>
<p>Toch vond ik ook nog iets positiefs op uw website, namelijk de afzwakking van de "&euro;1,- per km"-claim tot iets geloofwaardigs.</p>
<p>Hopelijk zijn uw chauffeurs competenter dan de mensen achter uw reclame-uitingen en uw website.<br />
<br>&nbsp;<br><br />
Met vriendelijke groet,<br />
ir. T.J. Ouwens</p>

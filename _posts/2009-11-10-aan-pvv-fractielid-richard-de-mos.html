---
status: publish
published: true
title: Aan PVV-fractielid Richard de Mos
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 161
wordpress_url: http://www.jqno.nl/briefenleed/?p=161
date: '2009-11-10 23:59:23 +0100'
date_gmt: '2009-11-10 21:59:23 +0100'
categories:
- Brieven
tags: []
comments: []
---
<p>Geachte heer De Mos,</p>
<p><br>&nbsp;<br></p>
<p>Wanneer ik voor een crisis sta in mijn leven, wend ik mij bij voorkeur niet tot psychologen, artsen, tot religie of zelfhulpboeken, maar tot politici -- immers crisisbezweerders van beroep. En ik sta nu voor een crisis. Een levensbedreigende crisis zelfs. Althans, dat beweren mijn doktoren. Een ernstige longaandoening, gecombineerd met een hevig kettingrokerschap, zou mij op dit moment naar het leven staan. Ik heb te horen gekregen dat als ik niet direct stop met roken, er een grote kans is dat het binnenkort goed fout gaat. Het zou dan zelfs zeer waarschijnlijk zijn dat ik de komende vijf jaar niet overleef.</p>
<p>Hoe ernstig dat ook klinkt, zomaar opeens stoppen met roken is niet niks. Als u zelf rookt weet u dat. Voor ik tot zulke rigoureuze maatregelen overga wil ik dan ook eerst echt zeker weten of die enig effect zullen hebben. Het is de door u in de klimaatkwestie tentoongespreide unieke, onconventionele kritiek die mij ertoe bracht om bij de mening van zogenaamde autoriteiten serieuze vraagtekens te plaatsen. Want wat is 'zeer waarschijnlijk'? Dat laat ruimte voor onzekerheid. En als zelfs het door de farmaceutische industrie gesponsorde, pseudo-wetenschappelijke medische apparaat, dat tot zijn bevindingen komt via twijfelachtige metingen en vage r√∂ntgenfoto's, het niet zeker weet, wat is zijn oordeel dan waard?</p>
<p>Daarom rook ik door. Alleen al tijdens het schrijven van deze brief is er een half pakje doorheen gegaan. Als ik niet op tijd kennisgemaakt had met uw onconventioneel kritische geest, was ik waarschijnlijk tot heel andere conclusies gekomen --met alle kwellingen van dien--, meedeinend met de kritiekloze elite die niet de juiste vragen durft te stellen. Ik wil u daar vanuit de grond van mijn hart voor bedanken. Moge uw scherpzinnigheid een lichtend voorbeeld zijn voor al uw collegae in Den Haag.</p>
<p>Ga in Vrijheid.</p>
<p><br>&nbsp;<br></p>
<p>Met vriendelijke groet,<br />
Ralf Pisters</p>
<p><br>&nbsp;<br><br />
<br>&nbsp;<br></p>
<p><em>Zie ook: <a href="http://www.depers.nl/binnenland/350167/PVV-nu-ook-voor-klimaatsceptici.html" target="_blank">http://www.depers.nl/binnenland/350167/PVV-nu-ook-voor-klimaatsceptici.html</a></em></p>

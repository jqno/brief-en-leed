---
status: publish
published: true
title: Aan Roda JC
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 266
wordpress_url: http://www.jqno.nl/briefenleed/?p=266
date: '2010-03-22 23:59:54 +0100'
date_gmt: '2010-03-22 22:59:54 +0100'
categories:
- Brieven
tags: []
comments: []
---
<p>Geachte heren Janssen, De Fauw en Kah,</p>
<p><br>&nbsp;</br></p>
<p>Bedankt voor jullie brief van 4 maart jongstleden over de Roda JC-Bingo. Het was een bijzonder vriendelijke brief en ook nog eens erg leerzaam. Zo lees ik dat ik Roda JC-supporter ben. Ik wist het zelf helemaal niet, maar het staat er echt: &ldquo;Omdat u Roda JC-supporter bent&rdquo;. Dan zal het wel zo zijn. En waarom ook niet eigenlijk? Met mijn wortels in het diepe zuiden kan ik mij eigenlijk geen betere club voorstellen dan die uit Kirchroa.</p>
<p>Maar dat was niet het enige wat nieuw voor mij was: ik blijk namelijk ook nog eens mee te spelen in de Sponsor Bingo Loterij. Ook dat vind ik eigenlijk hartstikke leuk. Het klinkt alsof ik dingen had kunnen winnen. Misschien wel héb gewonnen zelfs. Omdat ik niet wist dat ik meedeed, heb ik de Bingo eerlijk gezegd nooit goed bijgehouden. Is het mogelijk dat jullie dat voor mij uitzoeken?</p>
<p>Wat ik alleen niet helemaal begrijp, is deze zin: &ldquo;50% van elk lot gaat rechtstreeks naar onze jeugdopleiding&rdquo;. Dat klinkt alsof ik aan het betalen ben. En hoe lang wel al niet? Begrijp me niet verkeerd: als kersverse supporter draag ik mijn club natuurlijk een warm hart toe, maar één minuut nadat ik mijzelf tot Roda-fan heb verklaard erachter komen dat ik al god weet hoe lang meebetaal aan de club, dat gaat me eigenlijk ook weer een beetje te ver. Misschien dat jullie dat even kunnen ophelderen.</p>
<p>Helaas heb ik net op de webpagina van Roda gezien dat ik bij de Roda-Bingo niet in de prijzen ben gevallen. Een persoonlijk gesigneerde bal zit er dus helaas niet in ... Misschien een persoonlijk gesigneerde brief retour?</p>
<p>Ik zie uit naar jullie reactie!</p>
<p><br>&nbsp;</br></p>
<p>Met sportieve groet,</p>
<p>Ralf Pisters</p>

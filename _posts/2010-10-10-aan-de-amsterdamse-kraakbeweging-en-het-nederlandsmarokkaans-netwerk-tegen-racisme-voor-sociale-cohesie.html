---
status: publish
published: true
title: Aan de Amsterdamse kraakbeweging en het Nederlands/Marokkaans netwerk tegen
  racisme &amp; voor sociale cohesie
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 438
wordpress_url: http://www.jqno.nl/briefenleed/?p=438
date: '2010-10-10 22:32:56 +0200'
date_gmt: '2010-10-10 20:32:56 +0200'
categories:
- Brieven
tags: []
comments:
- id: 98
  author: Steven
  author_url: ''
  date: '2010-10-11 09:50:11 +0200'
  date_gmt: '2010-10-11 07:50:11 +0200'
  content: "Ha Ralf,\r\n\r\nLeuke brief, maar denk je dat de -1 niet aanduidt dat
    ze vinden dat dit Kabinet Wilders - 1  betreft?"
- id: 101
  author: Dieuwertje
  author_url: ''
  date: '2010-10-11 17:42:19 +0200'
  date_gmt: '2010-10-11 15:42:19 +0200'
  content: Heeft de Amsterdamse kraakbeweging een geregistreerd adres? Wat conformistisch.
- id: 109
  author: Bart
  author_url: ''
  date: '2010-10-25 11:13:25 +0200'
  date_gmt: '2010-10-25 09:13:25 +0200'
  content: Is "middels" geen germanisme, Ralf? ;)
- id: 110
  author: Ralf
  author_url: http://
  date: '2010-10-25 11:25:49 +0200'
  date_gmt: '2010-10-25 09:25:49 +0200'
  content: "@Bart http://www.onzetaal.nl/advies/middels.php -- Ik zal er in het vervolg
    mee uitkijken :-)."
---
<p>Amsterdam, 10 oktober 2010</p>
<p>Geachte mevrouw, heer,</p>
<p>Wat een fantastische spandoeken recentelijk in de media! Zowel van de krakersbeweging als van "het Nederlands/Marokkaans netwerk tegen racisme &amp; voor sociale cohesie". Wat heb ik genoten van jullie demonstraties. Twee teksten in het bijzonder wisten mij te enthousiasmeren, en ik zou u dan ook graag, door middel van deze brief aan u beiden, van mijn enthousiasme deelgenoot willen maken.</p>
<p>Eerst de krakersbeweging: "Jullie wetten niet de onze", bij de Amsterdamse demonstratie tegen het kraakverbod. Wat een krachtige tekst! De kracht schuilt voornamelijk in de brede toepasbaarheid. Slechts een groot strateeg weet een tekst te bedenken die tegelijkertijd niets aan duidelijkheid te wensen overlaat, en tevens bij zo goed als iedere demonstratie opnieuw gebruikt kan worden. Dit is efficiëntie in optima forma. Let wel: gezien de toepasbaarheid, zelfs buiten de kraakbeweging, is het bewaken van het auteursrecht wellicht aan te bevelen. U weet hoeveel boevenbendes ons land rijk is.</p>
<p>Dan "het Nederlands/Marokkaans netwerk tegen racisme &amp; voor sociale cohesie". Wat een fraaie en ambitieuze naam overigens. De Marokkaan die hem kan onthouden én uitspreken is wat mij betreft direct geïntegreerd. Maar dan de tekst: "Racisme reGeert! Wilders - 1 = verdeeldheid &amp; polarisatie", gezien bij de aanvang van het Wilders-proces, eveneens in Amsterdam. Gedenkwaardig vanwege een compacte veelzijdigheid. Om te beginnen is daar de eerste 'd' in het woord 'verdeeldheid'. Of liever, die is er eigenlijk niet. U had natuurlijk, na geconstateerd te hebben dat deze letter ontbrak, het hele spandoek opnieuw kunnen vervaardigen. Maar nee, u doet in efficiëntie niet voor de krakers onder en propt hem er gewoon nog even snel tussen. Of was dit opzet en wilde u en passant de schrijnende integratienood van zo vele nieuwe Nederlanders op de kaart zetten? Hoe het ook zij, tegelijkertijd treffen we, als intellectuele pendant van deze flagrante taalmisser, een wiskundige formule aan die dusdanig ingewikkeld is dat ik er meermaals tot diep in de nacht mijn hersenen mee gepijnigd heb, zonder overigens tot een definitieve interpretatie te kunnen komen. Zelden bood een enkel spandoek zo veel stof tot nadenken.</p>
<p>Ik wilde jullie middels deze brief van elkaars protestuitingen op de hoogte brengen. Mogelijk voelt u zich door elkaar geïnspireerd, kunt u in de toekomst nog van elkaar leren of misschien zelfs de handen ineenslaan. Wat ik mij bij een daadwerkelijke kruisbestuiving zou moeten voorstellen weet ik op dit moment nog niet, maar ik zie op het vlak van de boerka/bivakmuts-kwestie zonder meer mogelijkheden voor een volgende pakkende tekst!</p>
<p>Houdt u mij op de hoogte!</p>
<p>Met hartelijke groet,<br />
Ralf Pisters</p>
<p><br>&nbsp;<br></p>
<p><em>zie ook:</em> <a href="http://img.mobypicture.com/c9825bac86a543661289986ca4877815_view.jpg">http://img.mobypicture.com/c9825bac86a543661289986ca4877815_view.jpg</a><br />
<em>en:</em> <a href="http://media.nu.nl/m/m1azrceaena0_700.jpg">http://media.nu.nl/m/m1azrceaena0_700.jpg</a></p>

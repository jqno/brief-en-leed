---
status: publish
published: true
title: Aan automaatophetstation.nl
wordpress_id: 114
wordpress_url: http://www.jqno.nl/briefenleed/?p=114
date: '2009-08-14 14:29:00 +0200'
date_gmt: '2009-08-14 12:29:00 +0200'
categories:
- Brieven
- Jan
tags: []
comments:
- id: 31
  author: wessels
  author_url: ''
  date: '2009-11-09 16:21:40 +0100'
  date_gmt: '2009-11-09 14:21:40 +0100'
  content: "Op zondag 08-11-2009 heb ik op het station duivendrecht bij spoor 8 tot
    tweemaal aan toe een euro in de automaat gedaan zonder iets er voor terug te krijgen.\r\nnergens
    is er te lezen waar ik naar een storingsnummer kan bellen.\r\nhopelij dat u hier
    iets aan.\r\nGroet H.Wessels\r\n<em>adres verwijderd door administrator</em>"
- id: 63
  author: Desiree
  author_url: ''
  date: '2010-04-22 13:28:24 +0200'
  date_gmt: '2010-04-22 11:28:24 +0200'
  content: "woensdag 21 april 2010 overkwam mij precies hetzelfde toen ik mijn zus
    wilde trakteren op chocola uit de automaat. 'de kiosk is hier niet verantwoordelijk
    voor', werd mij verteld, maar nergens is ook een nummer te vinden dat je kunt
    bellen als je storing hebt. er stond wel een website op: www.automaatophetstation.nl,
    maar die site bestaat niet eens... \r\nongelofelijk hoe mensen hun handen ervan
    af trekken als ze de verantwoordelijkheid moeten nemen, verzin dan een alternatief
    of haal de automaten weg. ik hoop dat hier iets aan gedaan kan worden!\r\nGroeten"
- id: 74
  author: Ard
  author_url: ''
  date: '2010-07-27 23:35:24 +0200'
  date_gmt: '2010-07-27 21:35:24 +0200'
  content: Ook in die korte tijd voor je instapt 2 e kwijtgeraakt &gt; KWAAD &gt;
    nail the f#ckers!!!!!
- id: 75
  author: linda
  author_url: ''
  date: '2010-08-15 17:13:00 +0200'
  date_gmt: '2010-08-15 15:13:00 +0200'
  content: de site www.automaatophetstation.nl (ik heb dit ingetikt zonder http://
    ervoor te zetten) en dan krijg je boven deze site te zien AUTOMAAT dar moet je
    op klikken en dan kun je klachten etrc. aanklikken en daar krijg je een pagina
    waarop je je gegevens moet invullen en je klacht. je kan als je geld terug wilt
    krijgen het betreffende bedrag invullen + je rekeningnummer ( het wijst zich vanzelf)
    en dan krijg je binnen een week een reactie terug. heb het vandaag ingevuld omdat
    we geen rolletje pepermunt uit de automaat kregen hij bleef nl. hangen en zelfs
    na nog een keer geld erin te hebben gegooid met het idee dan nemen we maar twee
    rolletjes bleef de eerste nog steeds hangen. dus ben benieuwd wat voor reactie
    we krijgen en of we inderdaad ons geld terug krijgen. ik probeer jullie op de
    hoogte te houden
- id: 106
  author: Anne Marie
  author_url: ''
  date: '2010-10-20 13:55:21 +0200'
  date_gmt: '2010-10-20 11:55:21 +0200'
  content: "Ja hoor, ik ben ook gisteren het schip in gegaan bij een automaat op het
    Amstelstation in Amsterdam... Slechts voor 1 euro, maar toch. Mijn 1e snelle jelle
    bleef hangen, bij de 2e keer kwam alleen de 1e mee en helaas niet de 2e... Het
    feit dat er geen telefoonnummer op de automaat is vermeld voor storingen is onacceptabel.
    Bovendien geeft de vermelde site een foutmelding (bestaat niet blijkbaar). Lekker
    zakkenvullen zo... \r\nLinda, jouw tip om het site-adres zonder http:// in te
    tikken werkt niet, bij mijn browser wordt dit er automatisch voorgeplakt als ik
    op enter druk. Heb je nog een tip? Groeten Anne Marie"
- id: 117
  author: Eugenio
  author_url: ''
  date: '2010-11-14 23:55:28 +0100'
  date_gmt: '2010-11-14 22:55:28 +0100'
  content: "Hallo,\r\n\r\nIk was gisteren op station rosendal, ik heb een oranje fanta
    gekocht maar di is niet van de machine gevallen, dus ik heb mijn geld kwijt. Wat
    kan ik nu doen om mijn geld terug te krijgen"
- id: 148
  author: Lashkari
  author_url: ''
  date: '2011-02-08 15:39:08 +0100'
  date_gmt: '2011-02-08 14:39:08 +0100'
  content: "Om 15.30 uur op dinsdag 8 feb staat nu achter uw autmaat op station Baarn.Zojuist
    heb Ik een euro in de automaat gedaan voor product nr 43 maar het product komt
    niet uit de automaat.Wat kan doen om het terug te krijgen of alsnog B'tween te
    mogen ontvangen?\r\nMvgrt.Lashkari"
- id: 198
  author: Wiwelise
  author_url: http://www.beginnerslessenpc.nl
  date: '2011-05-15 09:09:28 +0200'
  date_gmt: '2011-05-15 07:09:28 +0200'
  content: "Gisteren, 14-05-11 uit de automaat in Amsterdam CS chocolademelk proberen
    te krijgen; er kwam alleen warm water. Naar www.automaatophetstation.nl formulier
    ingevuld. maar mijn G-mail adres wordt niet geaccepteerd, toen heb ik mijn niet
    meer in gebruik zijnde hccnet adres ingevuld, wat w√®l werd aangenomen. Nergens
    op hun site een telefoonnummer om klachten door te geven.\r\nRare jongens bij
    die automaten!\r\n\r\nGroeten, Wiwelise"
- id: 199
  author: Koen Pieters
  author_url: ''
  date: '2011-05-21 18:03:34 +0200'
  date_gmt: '2011-05-21 16:03:34 +0200'
  content: "Ik had op het station Meppel een zak autodrop van 2 euro in de automaat
    gegooid en toen bleef de zak vastzitten. \r\nDus nu heb ik de zak autodrop van
    2euro niet gekregen. \r\nIk ben nu dus 2 euro kwijt voor niets. \r\n\r\nMet vriendelijke
    groet,\r\nKoen Pieters, Meppel"
- id: 264
  author: Chris
  author_url: ''
  date: '2012-05-23 14:17:54 +0200'
  date_gmt: '2012-05-23 12:17:54 +0200'
  content: "Zojuist bleef mijn aankoop, rooie autodrop voor 2 euro, vastzitten op
    station Amsterdam Amstel. Waar kan je in godsnaam heen bij dit soort 'ongelukken'
    ? \r\nDit gebeurde op 23 mei 2012"
- id: 348
  author: Broersma
  author_url: ''
  date: '2013-06-03 18:34:50 +0200'
  date_gmt: '2013-06-03 16:34:50 +0200'
  content: "geachte heren van die mooie automaten op de perrons mooi oke als ze hetdoen
    dan is dat oke!\n  jongstleden zondag 2 JUNI STA IK OP HET STATION DELFT \n en
    wil ik wat uit die mooie automaat halen dus er gaat 2euro en 50 eurocent in en
    ik drukt natuurlyk het goede nr in dan druk ik op de geef knop maar#$^* knudde
    byna is hy over de rand tot hy blyft steken!!! rammelen aan de kast,maar niets!\n
    \ dus heren {dames}graag zie ik van u de 2euro50van u tegemoet! ik geeft u myn
    telefoon nr zodat u my kan terug bellen, hoe verder! groet uit delft! <em>[Telefoonnummer
    verwijderd ivm privacy - red.]</em>"
---
<p>De maat is vol. Met nauwelijks verholen woede kijk ik om me heen. Hij is niet te vertrouwen. Ik trek mijn T-shirt uit en hang het over het oog van de beveiligingscamera.</p>
<p>Er speelde lichte jazz op de radio toen de auto stopte op het station om mij eruit te laten. Het was een warme en inspannende, zomerse dinsdag geweest. Ik had dorst, en het zou nog zeker anderhalf uur duren voor ik thuis was. Ik betrad de stationshal en keek op de klok. Tien over tien. Mooi. Tijd zat.</p>
<p>Een ongerechtvaardigde kalmte overvalt me terwijl ik mijn weerloze slachtoffer aan stukken zaag met mijn kettingzaag. Dat doet de kettingzaag me altijd; het is het mooiste gevoel ter wereld, en de reden waarom ik houd van dit onbehouwen gereedschap. De spetters vliegen lustig in het rond terwijl ik mijn klusje klaar.</p>
<p>De Kiosk was al gesloten. Hm. Tegenvaller. Dan maar naar het perron. Hoewel mijn trein al klaarstond, zou hij pas over tien minuten vertrekken. Met lichte tegenzin liep ik naar de Automaat. Te vaak had ik mijn vingers eraan gebrand, aan deze verraderlijke vriend, en de laatste jaren weigert het Kioskpersoneel er, begrijpelijkerwijze, verantwoordelijkheid voor te nemen. Ik las het display, dat vrijwel geheel was gereserveerd voor Coca-Cola. Bah. Het zag ernaar uit dat het dorstlijden zou worden.</p>
<p>Vluchtig verzamel ik alles in een paar plastic vuilniszakken: het is en blijft een rommelige klus. Wanneer ik zeker ben dat er geen belastende materialen meer op het perron rondslingeren, haal ik mijn shirt van de camera en klim een trein in. Valt nog niet mee trouwens; de zakken zijn behoorlijk zwaar.</p>
<p>Opeens viel mijn oog op de eenzame knop "Fanta", helemaal onderaan weggestopt. Mijn hart maakte een vreugdesprongetje. Snel nam ik mijn portemonnee uit mijn zak, telde twee euro uit in mijn hand, en schoof ze in de Automaat. Ik drukte op de Fanta-knop, waarop de Automaat een vrolijk kloenkgeluid produceerde.</p>
<p>Op de Moerdijkbrug trek ik aan de noodrem en spring de trein uit. Voorzichtig; het is een lange weg naar beneden. Ik pak de vuilniszakken van het balkon en kieper ze over de reling. "Ziezo," mompel ik terwijl mijn lading, zachtjes borrelend, in het Hollands Diep verdwijnt. Ik veeg mijn handen schoon aan mijn broek. "Opgeruimd staat netjes."</p>
<p>Cola light! Twee euro, en ik kreeg Cola light! Weerzinwekkend bocht! Ik wist het. Een Automaat is niet te vertrouwen. Met nauwelijks verholen woede keek ik om me heen. De maat was vol.</p>

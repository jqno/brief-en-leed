---
status: publish
published: true
title: Aan Renault
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 614
wordpress_url: http://www.jqno.nl/briefenleed/?p=614
date: '2011-07-10 19:15:31 +0200'
date_gmt: '2011-07-10 17:15:31 +0200'
categories:
- Brieven
tags: []
comments:
- id: 207
  author: Tjee
  author_url: ''
  date: '2011-08-01 13:51:33 +0200'
  date_gmt: '2011-08-01 11:51:33 +0200'
  content: "Hallo Jan,\r\nAls het spannend is om in die auto te rijden moet ik eerder
    denken aan een auto die elk moment uit elkaar kan vallen. Dat is inderdaad wel
    spannend autorijden.\r\n\r\nHet leven is kort, ten opzichte van wat? Tijd is relatief.
    Continue met spanning in een auto zitten maakt het leven volgens mij nog korter,
    niet?"
---
<p>Geachte mevrouw, geachte heer,</p>
<p>Onlangs zag ik een reclamespotje op tv voor de Renault Clio Hatchback. "Het leven is kort, maak het spannend", was de opmerkelijke slogan die aan het einde van het spotje uitgesproken werd. Met een machtige machine als de Clio Hatchback zie ik verscheidene manieren om dit in de praktijk te brengen:</p>
<ul>
<li>door op volle snelheid van het dak van een parkeergarage te rijden, <i>Thelma and Louise style</i>.</li>
<li>door geblinddoekt achtjes te maken op een plein vol winkelend publiek.</li>
<li>door een dragrace te houden op een bochtig bergweggetje in de Alpen.</li>
<li>door bij Scheveningen de zee in te rijden en te zien hoe ver je komt.</li>
<li>door "chicken" te spelen met een trein.</li>
</ul>
<p>Allemaal manieren om het leven kort maar spannend te maken. Maar is dit werkelijk het doel dat u met deze slogan voor ogen had?</p>
<p>Met vriendelijke groet,</p>
<p>ir. T.J. Ouwens</p>

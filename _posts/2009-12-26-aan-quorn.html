---
status: publish
published: true
title: Aan Quorn
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 207
wordpress_url: http://www.jqno.nl/briefenleed/?p=207
date: '2009-12-26 12:09:03 +0100'
date_gmt: '2009-12-26 11:09:03 +0100'
categories:
- Brieven
tags: []
comments:
- id: 40
  author: Jill
  author_url: ''
  date: '2010-01-08 13:21:45 +0100'
  date_gmt: '2010-01-08 12:21:45 +0100'
  content: Plaatsen jullie ook reacties? Ben wel erg benieuwd naar deze!
---
<p>Geachte mevrouw, geachte heer,</p>
<p>Laat ik beginnen te zeggen dat ik niets tegen vegetariërs heb. Integendeel, een van mijn beste vrienden is vegetariër. En dit is precies de reden waarom ik uw product (blokjes dés) in huis had gehaald. Terwijl hij stond te koken, ben ik uit verveling de ingrediënten op de verpakking gaan lezen. Ik zal ze hier herhalen, dat praat gemakkelijker:</p>
<blockquote><p>Plantaardig eiwit (87%) (schimmeleiwit*), gerehydrateerd scharrelei-eiwit, aroma.<br />
* afkomstig van een plantje uit de familie van de paddenstoelen.</p></blockquote>
<p>Het eerste ingrediënt is al gelijk een interessante. Gaat het hier om een plantaardig eiwit, afkomstig van een plantje? Of gaat het om een schimmeleiwit, afkomstig uit de familie van de paddenstoelen? Tijdens de biologieles op de basisschool is mij namelijk geleerd dat het leven op aarde ingedeeld is in vier Rijken: het Rijk der bacteriën, het Rijk der schimmels, het Rijk der planten, en het Rijk der dieren -- niet uw favoriete Rijk, althans wat consumptie betreft. Planten en schimmels zijn, zoals ik het geleerd heb, strikt gescheiden Rijken. Ik zie dan ook niet hoe een eiwit tegelijk afkomstig kan zijn van een plant en van een schimmel. Overigens ontdekte ik op de internets dat er taxonomieën zijn waarin schimmels en planten wel op één hoop geveegd worden, maar zelfs dan bestaat er niet zoiets als een familie van de paddenstoelen. Maar misschien weet u iets wat ik niet weet; ik ben immers geen vegetariër en probeer schimmels zo veel mogelijk te mijden wanneer ik eet.</p>
<p>Mijn kritische blik gescherpt, begon ik na te denken over het tweede ingrediënt: het scharrelei-eiwit, waar ik overigens graag een haplologische hap uit zou willen nemen. Wat is een scharrelei? Vroeger stond het woord garant voor een goed kippenleven, maar tegenwoordig is elk ei in de supermarkt een scharrelei, het één nog biologischer dan het ander. De term betekent in feite niets meer. Is uw scharrlei-eiwit biologisch, of komt het van legbatterijscharrelkippen? Ik begon me zelfs af te vragen of ik mijn vegetarische vriend niet net zo goed de kip zelf had kunnen voorschotelen. Want zeg nou zelf: dat is toch een stuk lekkerder? En in dit geval misschien zelfs nog beter voor de kip ook.</p>
<p>Ik heb geen idee wat aroma is maar het zit in alles dus dat zal wel goed zitten.</p>
<p>Uw reactie zie ik watertandend tegemoet. Overigens heeft de maaltijd ons prima gesmaakt.<br />
<br>&nbsp;<br><br />
Met vriendelijke groet,<br />
ir. T.J. Ouwens<br />
<br>&nbsp;<br><br />
Reactie van <a href="{{ site.baseurl }}{% post_url 2010-01-20-van-quorn %}">Quorn</a></p>

---
status: publish
published: true
title: Aan Intomart GfK
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 623
wordpress_url: http://www.jqno.nl/briefenleed/?p=623
date: '2011-09-06 22:42:45 +0200'
date_gmt: '2011-09-06 20:42:45 +0200'
categories:
- Brieven
tags: []
comments:
- id: 210
  author: Van Intomart GfK &laquo; Brief en leed
  author_url: http://www.jqno.nl/briefenleed/2011/09/van-intomart-gfk/
  date: '2011-09-10 22:14:00 +0200'
  date_gmt: '2011-09-10 20:14:00 +0200'
  content: "[...] Aan Intomart GfK [...]"
---
<p>Amsterdam, 6 september 2011</p>
<p>Geachte mevrouw, heer,</p>
<p>Bedankt voor uw brief naar aanleiding van uw nationale mediaonderzoek, waarin u mij vraagt of ik voor dit onderzoek een online vragenlijst zou willen invullen. Dat doe ik natuurlijk graag, maar over de vergoeding die u hiertegenover stelt heb ik wel nog een paar vragen.</p>
<p>De tekst in uw brief luidt als volgt:</p>
<p>"Voor uw deelname ontvangt u € 15,- en u kunt zelf bepalen op welke manier u dit ontvangt. U kunt kiezen uit een VVV Cadeaubon of een Bol.com Cadeaubon. Daarnaast maakt u kans op de Wii spelcomputer (of een cadeau met dezelfde waarde van uw keuze). Aan het einde van het onderzoek kunt u aangeven of wij de beloning aan u opsturen of overmaken naar een van de volgende goede doelen: Unicef, Artsen zonder Grenzen of het Wereld Natuur Fonds (in 2010 hebben zij bijna € 15.000,- ontvangen namens dit onderzoek)."</p>
<p>Mijn vragen:</p>
<ol>
<li>Als ik kies voor een VVV Cadeaubon voor Unicef, kan Unicef dan alsnog kiezen voor een Bol.com Cadeaubon?</li>
<li>Zitten deze goede doelen eigenlijk wel te wachten op nog meer cadeaubonnen? Denkt u dat de vijftienduizend euro van vorig jaar al op zijn? Dat zijn wel vijftienhonderd mid-price dvd's!</li>
<li>Ik zou mijn Wii eigenlijk liever willen afstaan aan Stichting AAP. Die lieve beesten kunnen wel een verzetje gebruiken dunkt mij. Is dat mogelijk? Ik ben bereid om dan het spel "Super Monkey Ball: Banana Blitz" uit eigen zak erbij te doen.</li>
</ol>
<p>Ik zie uw antwoorden met vreugde tegemoet!</p>
<p>Met vriendelijke groet,</p>
<p>Ralf Pisters</p>

---
status: publish
published: true
title: Aan verschillende Amsterdamse seksclubs
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 129
wordpress_url: http://www.jqno.nl/briefenleed/?p=129
date: '2009-09-22 22:35:00 +0200'
date_gmt: '2009-09-22 20:35:00 +0200'
categories:
- Brieven
tags: []
comments:
- id: 19
  author: Harald
  author_url: http://coamithra.lamaars.nl
  date: '2009-09-23 10:03:53 +0200'
  date_gmt: '2009-09-23 08:03:53 +0200'
  content: Oh. Mijn. God.
- id: 23
  author: Sander
  author_url: ''
  date: '2009-09-24 21:20:17 +0200'
  date_gmt: '2009-09-24 19:20:17 +0200'
  content: "Juist. My thoughts exactly...\r\nMoeten we Ralf voortaan maar Roel noemen?"
- id: 29
  author: Jill Pisters
  author_url: ''
  date: '2009-10-12 10:10:44 +0200'
  date_gmt: '2009-10-12 08:10:44 +0200'
  content: "Erg geestig!\r\nHeb je ook een retouradres vermeld? Om te voorkomen dat
    een eventuele reactie aan bestaande schoonmaakbedrijven wordt verstuurd zoals
    bijvoorbeeld Jaap de Bruin in Maasdijk of P. de Bruin in Aalsmeer? Weliswaar anders
    gespeld, maar dat komt tegenwoordig niet meer zo nauw..."
---
<p>Geachte heer,</p>
<p><br>&nbsp;<br></p>
<p>Het zal u als uitbater van een Amsterdams erotisch etablissement niet zijn ontgaan dat u de afgelopen week wat nadelig in het nieuws bent geweest. De GGD oordeelde snoeihard over de hygiëne in bepaalde Amsterdamse erotische clubs, en de kop op nieuwswebpagina nu.nl (Amsterdamse darkrooms zijn smerig) zal bij velen tot de verbeelding hebben gesproken. Wij zouden u graag willen helpen de schade zo veel mogelijk te beperken en willen met deze brief dan ook enkele van onze diensten bij u onder de aandacht brengen.</p>
<p>Schoonmaakbedrijf De Bruyn is gespecialiseerd in het zware schoonmaakwerk. Met inmiddels veertig jaar bedrijfservaring mogen wij ons met recht een vijfsterren schoonmaakspecialist noemen. Wij gebruiken de modernste apparatuur en komen moeiteloos bij de lastigste plekjes. Voor al uw kiertjes en spleetjes hebben wij de oplossing op maat. Hierbij streven we er steevast naar u als klant met een tevreden gevoel achter te laten. En mocht de nood echt aan de man komen, dan gaat simpelweg de harde straal erop: ook het betere spuitwerk wordt door De Bruyn niet geschuwd. Niet voor niets hanteren wij als één van onze motto's: De Bruyn gaat tot het gaatje.</p>
<p>Daarnaast leveren wij accessoires om uw eenmaal schoongemaakte ruimtes ook schoon te houden. Denk hierbij aan vegers, trekkers, ontstoppers, staalborstels, schrapers, schuursponzen, bleekmiddelen, noem maar op. Ook de door de GGD zo belangrijk gevonden afvalbakjes kunnen wij leveren. Eventueel bevestigen wij er een zacht flikkerlichtje op zodat uw gasten in hun duistere opwinding er niet tegenaan stoten. Mocht de ventilatie ook nog te wensen overlaten, dan hebben wij tevens een ruim assortiment aan afzuigsystemen in de aanbieding.</p>
<p>Wij hopen dat u inziet dat De Bruyn de juiste partner voor u is. Kies voor ons en uw darkroom zal de annalen ingaan als dé trekpleister van de 21e eeuw. Wij beloven dat wij ons uit de naad zullen werken om uw darkroom kuis te houden.</p>
<p>Kies niet voor zwartwerk, kies De Bruyn!</p>
<p><br>&nbsp;<br></p>
<p>Met vriendelijke groet,</p>
<p>Schoonmaakbedrijf De Bruyn<br />
Een vuist tegen vuil, sinds 1969</p>

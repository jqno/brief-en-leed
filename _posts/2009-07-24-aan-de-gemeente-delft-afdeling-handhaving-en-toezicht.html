---
status: publish
published: true
title: Aan de gemeente Delft, afdeling Handhaving en Toezicht
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 83
wordpress_url: http://www.jqno.nl/briefenleed/?p=83
date: '2009-07-24 17:06:10 +0200'
date_gmt: '2009-07-24 15:06:10 +0200'
categories:
- Brieven
tags: []
comments:
- id: 8
  author: Harald
  author_url: http://coamithra.lamaars.nl
  date: '2009-07-30 13:42:11 +0200'
  date_gmt: '2009-07-30 11:42:11 +0200'
  content: http://www.paulgraham.com/segway.html
---
<p>Den Haag, 22 juli 2009<br />
<br>&nbsp;<br><br />
Geachte mevrouw, heer,</p>
<p><br>&nbsp;<br></p>
<p>Het is een algemeen bekend feit: van alle overheidsfunctionarissen in de openbare ruimte heeft de parkeerwachter het het zwaarst. De werkzaamheden spreken weinig tot de verbeelding, de reactie van de burger is niet zelden afwijzend, vijandig zelfs, het incasseren van beledigingen en verwensingen behoort tot de dagelijkse routine en een zekere maatschappelijke hoon zorgt voor barsten in het hoognodige gezag. De positie van de parkeerwachter is oncomfortabel, zijn lot is zwaar en zijn aanzien beperkt.</p>
<p>Maar u doet daar iets aan.</p>
<p>Gisteren zag ik ze voor het eerst, de parkeerwachters van de gemeente Delft. Geruisloos zoefden ze aan mij voorbij, fier en elegant als een koningsadelaar. Op wonderlijk vernuftige wijze -- staandebeens, en toch zonder te lopen -- begaven zij zich richting het parkeerterrein ter hoogte van de Prinses Irenetunnel. Op Segways.</p>
<p>Ik moet u zeggen: het was een prachtig gezicht. Wat er op het parkeerterrein gebeurde was geen gewone bonnenschrijverij. Het bezat ineens een zekere schoonheid, een zekere bekoorlijkheid. De souplesse, de elegantie, de sierlijkheid, de beweeglijkheid, de rotatiesnelheden -- het deed me denken aan Russisch ballet. Ik verwacht binnenkort het eerste <em>Zwanenmeer</em> in de theaters met alle zwaantjes een eigen Segway, sierlijk over het podium heen en weer snorrend, groots en meeslepend gechoreografeerd, ge√Ønspireerd door de afdeling Handhaving en Toezicht van de gemeente Delft. Ik meende een van de parkeerwachters zelfs uit pure uitgelatenheid een pirouetje te zien draaien, maar ik geef toe dat mijn verbeelding mogelijk met mij op de loop ging.</p>
<p>Dat u uitgerekend uw meest gekwelde medewerker deze imagospurt gunt vind ik prijzenswaardig. Als koploper op het gebied van techniek, milieu en maatschappelijke trends zal voorlopig niemand de parkeerwachter nog een strobreed in de weg leggen. Hiervoor zijn complimenten op hun plaats en dat mag ook weleens gezegd worden.</p>
<p><br>&nbsp;<br></p>
<p>Met vriendelijke groet,<br />
Ralf Pisters</p>
<p><br>&nbsp;<br></p>
<p><em>Voor de niet-ingewijden: <a href="http://www.youtube.com/watch?v=sztUuNNBxbc">http://www.youtube.com/watch?v=sztUuNNBxbc</a></em></p>

---
status: publish
published: true
title: 'Ingezonden brief: Aan PowNed'
author:
  display_name: admin
  login: admin
  url: ''
author_login: admin
wordpress_id: 578
wordpress_url: http://www.jqno.nl/briefenleed/?p=578
date: '2011-04-20 21:53:19 +0200'
date_gmt: '2011-04-20 19:53:19 +0200'
categories:
- Ingezonden brieven
tags: []
comments:
- id: 185
  author: Bart Enkelaar
  author_url: ''
  date: '2011-04-21 11:35:31 +0200'
  date_gmt: '2011-04-21 09:35:31 +0200'
  content: Verder zijn er voldoende voorbeelden van zeer vermakelijk StarCraft commentaar,
    NukeTheStars en Day[9] bijvoorbeeld. In mindere mate zijn ook RanshinDA en HuskyStarcraft
    erg leuk. Zeker als je de OSL en MSL een beetje volgt, Proleague kan ook zeker
    spannend zijn. Stuk vermakelijker dan voetbal!
---
<p><a href="http://www.jqno.nl/briefenleed/2011/04/ingezonden-brief-aan-powned/zegel20110419/" rel="attachment wp-att-577"><img src="http://www.jqno.nl/briefenleed/wp-content/uploads/2011/04/zegel20110419.jpg" alt="Gastbrief" title="zegel20110419" width="317" height="150" class="aligncenter size-full wp-image-577" /></a><br />
<br></p>
<table>
<tr>
<td>Van:</td>
<td>ir. H. Maassen</td>
</tr>
<tr>
<td>Aan:</td>
<td>info@powned.tv</td>
</tr>
<tr>
<td>Datum:</td>
<td>19 April 2011 22:38</td>
</tr>
<tr>
<td>Onderwerp:</td>
<td>Starcraft is het nieuwe poker</td>
</tr>
</table>
<p>Althans, dat hoorde ik laatst in een podcast.</p>
<p>Ik zag uw leader voor het programma Hard Gras. Of Eerlijk Gras (Hemels Gras?). Ik weet nog wat ik dacht. Ik dacht: "Goh, een programma over voetbal. Dat miste ik in het publieke bestel."</p>
<p>Ik dacht dit sarcastisch. Voetbal interesseert me niet. Er zijn mijns inziens genoeg voetbalprogramma's. Ik wilde u daarom een klaagbrief sturen. Dit is wat er overbleef van die brief.</p>
<p>Ziet u, halverwege mijn tirade herinnerde ik me uw schrijven van 3 december jongstleden: "Het hele idee van een publieke omroep is dat de leden mede helpen de koers te bepalen, maar vooralsnog lijkt dat u (mij dus, red.) geen ene pepernoot te interesseren".</p>
<p>Daarom draag ik graag een alternatief aan: Starcraft. Ik zou weleens Starcraft op tv willen zien.</p>
<p>Nu denkt u wellicht: "Starcaft? Wil iemand daar naar kijken dan?" En dat is een legitieme vraag. We kennen natuurlijk allemaal de status van Starcraft in Korea. Koreanen willen er wel naar kijken. Misschien is dat goed voor uw minderhedenquota? Maar ook in de Verenigde Staten begint Starcraft op te komen. Het wordt daar het nieuwe poker genoemd, hoorde ik.</p>
<p>Ik herinner me nog dat er vroeger geen poker op tv was. Toen dacht ik ook: "Poker, dat zou ik wel eens op tv willen zien." We weten allemaal hoe dat gegaan is. Als The Secret bestaat, laat dan mijn pokerwens een waarschuwing zijn. Wanneer ik tegenwoordig poker op de buis zie dan kan ik niet snel genoeg wegzappen. Ik zou wel eens een potje Starcraft weg willen zappen.</p>
<p>Misschien als we een serieuze Nederlandse speler hebben, dat de populariteit dan oppikt. Een soort Barney van de Starcraft. Ik weet niet in hoeverre dit in de lijn der mogelijkheden ligt, maar als u nu alvast begint met uitzenden dan bent u er te zijner tijd wel als eerste bij.</p>
<p>U zou de mening toebedeeld kunnen zijn dat Starcraft als onderwerp wat beperkt is. Ik begrijp waarom u dit denkt maar u hebt het mis. Toch zal ik, in het kader van de constructieve kritiek, op dit punt toegeven. Er is namelijk nog een ander en gerelateerd gemis op de Nederlandse televisie: een fatsoenlijk gamingprogramma. We worden elk van ons binnenkort 30 en er is nog steeds niemand die een beetje serieus over onze favoriete hobby praat. Heeft u wel eens een van de (zeldzame) gamegerelateerde onderwerpen in DWDD gezien? Tenenkrommend.</p>
<p>Ik zou wel eens vier mannen saai over een game willen horen praten in plaats van een voetbalwedstrijd. Liefst Starcraft. Maar goed, dat punt hebben we nu wel gehad.</p>
<p>Het internet leert ons dat het goed mogelijk is om onderhoudend materiaal te produceren over dit onderwerp. Ik zal ter illustratie enkele websites aanhalen. Misschien kent u ze al. In volgorde van lengte:</p>
<p><a href="http://www.giantbomb.com/quick-look-throwback-multimedia-celebrity-poker/17-3586/">http://www.giantbomb.com/quick-look-throwback-multimedia-celebrity-poker/17-3586/</a><br />
<a href="http://www.escapistmagazine.com/videos/view/zero-punctuation/4-BioShock">http://www.escapistmagazine.com/videos/view/zero-punctuation/4-BioShock</a><br />
<a href="http://www.weebls-stuff.com/toons/8+Bit+Pwny+Club+ep.1/">http://www.weebls-stuff.com/toons/8+Bit+Pwny+Club+ep.1/</a><br />
<a href="http://www.penny-arcade.com/patv/ledo-and-ix/">http://www.penny-arcade.com/patv/ledo-and-ix/</a><br />
<a href="http://www.youtube.com/watch?v=sIb8JdoWF00">http://www.youtube.com/watch?v=sIb8JdoWF00</a><br />
<a href="http://www.youtube.com/watch?v=7YreEwtV7D0">http://www.youtube.com/watch?v=7YreEwtV7D0</a><br />
<a href="http://www.collegehumor.com/bleepbloop">http://www.collegehumor.com/bleepbloop</a><br />
<a href="http://area5.tv/watch/co-op-0401.html">http://area5.tv/watch/co-op-0401.html</a><br />
<a href="http://mega64.com/2011/04/06/limbo/">http://mega64.com/2011/04/06/limbo/</a></p>
<p>U ziet, aan voorbeelden geen gebrek. Daarbij ben ik als pownedlid, fanatiek gamer en kritisch tv-kijker uiteraard bereid om u in dezen van kundig advies te voorzien.</p>
<p>Hopende u hiermee ge√Ønspireerd te hebben, verblijf ik,<br />
ir. H. Maassen</p>

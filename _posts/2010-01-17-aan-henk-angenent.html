---
status: publish
published: true
title: Aan Henk Angenent
author:
  display_name: Ralf
  login: Ralf
  url: http://
author_login: Ralf
author_url: http://
wordpress_id: 219
wordpress_url: http://www.jqno.nl/briefenleed/?p=219
date: '2010-01-17 22:10:00 +0100'
date_gmt: '2010-01-17 21:10:00 +0100'
categories:
- Brieven
tags: []
comments:
- id: 43
  author: Harald
  author_url: http://coamithra.lamaars.nl
  date: '2010-01-18 11:36:18 +0100'
  date_gmt: '2010-01-18 10:36:18 +0100'
  content: Wat?
---
<p>Geachte heer Angenent,</p>
<p><br>&nbsp;<br></p>
<p>Afgelopen vrijdag was het weer zo ver: geheel volgens traditie zat ik voor dag en dauw al in mijn auto, een hagelnieuwe oldtimer, op weg naar Hoogmade. In het Zuid-Hollandse dorpje was ik, zoals ieder jaar, getuige van de grote finale van de allereerste editie van mogelijk Neerlands meest beruchte schaatstocht: de Angenent Classic.</p>
<p>Iedere keer als ik in Hoogmade op de plek van de finish arriveer, gaat er, denkend aan de vele glorieuze sportmomenten van internationale betekenis die op uitgerekend deze plek hebben plaatsgevonden, een kleine siddering door mijn lijf. Ook dit jaar was het weer een uitzonderlijke ervaring: de historische sfeer, de legendarische spanning en de epische ontknoping zullen door degenen die erbij waren niet gauw vergeten worden -- het geheel zal de boeken in gaan als een hoogtepunt in de rijke geschiedenis van deze nieuwkomer onder de schaatsklassiekers.</p>
<p>Met deze brief wil ik u hartelijk bedanken voor het feit dat u zich zo ruimhartig ontfermt over het historisch erfgoed van deze tocht. Dankzij uw inspanningen kon de tocht ook dit jaar weer een grootse primeur beleven. Ik hoop van ganser harte dat deze wedstrijd een vast plekje zal weten te veroveren in de Nederlandse schaatscultuur, maar aangezien het een klassieker is zal dat waarschijnlijk wel lukken.</p>
<p><br>&nbsp;<br></p>
<p>Met vriendelijke groet,</p>
<p>Ralf Pisters</p>

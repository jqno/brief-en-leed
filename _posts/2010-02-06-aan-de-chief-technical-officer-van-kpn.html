---
status: publish
published: true
title: Aan de Chief Technical Officer van KPN
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 240
wordpress_url: http://www.jqno.nl/briefenleed/?p=240
date: '2010-02-06 15:50:00 +0100'
date_gmt: '2010-02-06 14:50:00 +0100'
categories:
- Brieven
tags: []
comments:
- id: 48
  author: Harald
  author_url: http://coamithra.lamaars.nl
  date: '2010-02-06 15:56:08 +0100'
  date_gmt: '2010-02-06 14:56:08 +0100'
  content: "*1*"
- id: 49
  author: Mark
  author_url: ''
  date: '2010-02-12 16:23:23 +0100'
  date_gmt: '2010-02-12 15:23:23 +0100'
  content: Briljant! :P
- id: 50
  author: Serena
  author_url: ''
  date: '2010-02-17 15:37:08 +0100'
  date_gmt: '2010-02-17 14:37:08 +0100'
  content: "World-Class Rejection Letter\r\nhttp://ow.ly/17BIn\r\n\r\nIn dezelfde
    stijl als de grap van Herman Finkers:\r\n'Bij deze reageer ik op uw advertentie.
    Ik ben naar mijn mening zeer geschikt voor de functie van directeur en ik verwacht
    u daarom morgen om 8 uur op mijn kantoor.'"
---
<p>Delft, 6 februari 2010<br />
<br>&nbsp;<br><br />
Geachte mevrouw, geachte heer,</p>
<p>"Er zijn nog zeven wachtenden voor u."</p>
<p>Baalt u ook altijd zo als u dit hoort? Ik wel. Maar ik weet de oplossing! En KPN is een unieke positie om deze oplossing uit te voeren. Hij is zo simpel en voor de hand liggend, dat u denkt: dat had elke idioot en zijn hond kunnen bedenken. En dat is ook zo; het feit dat ik u deze oplossing aanbied toont dat onweerlegbaar aan. Het is gewoon een kwestie van "out of the box" denken:</p>
<p>"Er zijn nog zeven wachtenden voor u. Toets 1 als u één van de wachtenden wilt spreken."</p>
<p>Ziet u? En er zijn alleen maar voordelen. Mensen hoeven zich minder te vervelen terwijl ze wachten op een operator. Mensen die alleen even wat stoom willen afblazen kunnen dat doen zonder een operator daarmee te schofferen. En in het ideale geval kan een andere wachtende uw probleem zelfs al voor u oplossen! Dat leidt tot een vermindering van de belasting, waardoor andere klanten eerder aan de beurt kunnen zijn. Ideaal!</p>
<p>Zoals ik al zei, KPN is in een unieke positie om hier iets mee te doen. Met uw technische know-how kunt u deze oplossing als eerste aan bedrijven aanbieden. Denkt u eens aan alle winst wanneer alle service desks willen overstappen op uw pakket, enkel en alleen vanwege deze simpele feature! Om nog maar niet te spreken van de goodwill die KPN ten deel zal vallen wanneer mensen ontdekken dat het uw bedrijf is geweest die het bellen van de klantenservice van bedrijven als Ziggo, Eneco, KPN en UPC zo veel aangenamer heeft gemaakt!</p>
<p>Uiteraard reken ik op een klein percentage, als dit aanslaat -- en daarover heb ik geen enkele twijfel. Zeg 10%.<br />
<br>&nbsp;<br><br />
Met vriendelijke groet,</p>
<p>ir. T.J. Ouwens<br />
<br>&nbsp;<br><br />
Reactie van De <del>Chief Technical Officer</del>[permalink href="280"]Ideeënmanager van KPN[/permalink]</p>

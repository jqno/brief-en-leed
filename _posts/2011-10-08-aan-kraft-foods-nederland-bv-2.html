---
status: publish
published: true
title: Aan Kraft Foods Nederland BV
wordpress_id: 635
wordpress_url: http://www.jqno.nl/briefenleed/?p=635
date: '2011-10-08 15:00:22 +0200'
date_gmt: '2011-10-08 13:00:22 +0200'
categories:
- Brieven
- Jan
tags: []
comments:
- id: 214
  author: Bart Enkelaar
  author_url: http://creativelatrine.blogspot.com
  date: '2011-10-10 11:30:23 +0200'
  date_gmt: '2011-10-10 09:30:23 +0200'
  content: Zeg, hoe werkt zo'n link in de snail mail?
- id: 215
  author: Jan
  author_url: http://www.jqno.nl
  date: '2011-10-10 11:34:48 +0200'
  date_gmt: '2011-10-10 09:34:48 +0200'
  content: 'Heel eenvoudig: niet. De linkjes zijn een dienst aan de lezers van Brief
    en Leed, en ik hoop maar dat Kraft Foods zelf een archief heeft waarin ze deze
    brieven kunnen opzoeken :).'
---
<p>Tilburg, 5 oktober 2011<br />
<br>&nbsp;<br><br />
Geachte mevrouw, geachte heer,</p>
<p>Hoe lang duurt een Chokotoff? De interpretaties variëren wild. Een jaar geleden stuurde ik u hierover <a href="{{ site.baseurl }}{% post_url 2010-10-03-aan-kraft-foods-nederland-bv %}">een brief</a> waarin ik de geloofwaardigheid van enkele van uw reclamespotjes uit de jaren negentig in twijfel trok. Daar werd namelijk de indruk gewekt dat één Chokotoff vele uren meekan, wat natuurlijk je reinste lariekoek is.</p>
<p>In <a href="{{ site.baseurl }}{% post_url 2010-10-24-van-kraft-foods-nederland-bv %}">uw reactie d.d. 18 oktober 2010</a> zei u mijn brief te hebben "doorgestuurd naar de productverantwoordelijken". Kennelijk hebben ze er een paar Chokotoffs de tijd voor genomen, maar ze hebben wel degelijk naar mijn klacht geluisterd: er is een heuse campagne rondom de "Chokotoff time" gestart, met billboards en een website en de hele santenkraam, waarin een Chokotoff gelijk wordt gesteld met tien minuten. Nog altijd ietwat aan de hoge kant, maar een stuk dichter bij de realiteit.</p>
<p>Hiermee bereiken we de kern van dit schrijven, namelijk: u heeft met deze campagne mijn tanende vertrouwen in de ingezonden brief hersteld. Er wordt wel degelijk geluisterd naar gekken die brieven sturen! Hiervoor dank ik u; ik dank u vanuit de bodem van mijn met Chokotoff geplaveide hart en vaten.<br />
<br>&nbsp;<br><br />
Met vriendelijke groet,</p>
<p>ir. T.J. Ouwens<br />
<br>&nbsp;<br><br />
P.S. De campagne loopt inmiddels alweer een paar maanden. U kunt u afvragen waarom ik nu pas reageer. Wat kan ik zeggen? Ik nam eerst een Chokotoff vooraleer mijn brief te schrijven. En van de ene Chokotoff kwam de andere. U weet hoe dat gaat.</p>

---
status: publish
published: true
title: Aan Kraft Foods Nederland BV
author:
  display_name: Jan
  login: Jan
  url: http://www.jqno.nl
author_login: Jan
author_url: http://www.jqno.nl
wordpress_id: 433
wordpress_url: http://www.jqno.nl/briefenleed/?p=433
date: '2010-10-03 12:04:35 +0200'
date_gmt: '2010-10-03 10:04:35 +0200'
categories:
- Brieven
tags: []
comments:
- id: 97
  author: Dieuwertje
  author_url: ''
  date: '2010-10-03 13:32:44 +0200'
  date_gmt: '2010-10-03 11:32:44 +0200'
  content: "Vet! Ken je die reclame nog ja? Ik heb relatief vaak die ene met de Mexicanen
    in m'n hoofd. http://www.youtube.com/watch?v=fYidcLeXddE&amp;feature=related\r\n\r\nJarenlang
    vraag ik het me af: waarom schieten ze hem niet gewoon meteen neer? *frustratie!*"
- id: 99
  author: Sander
  author_url: ''
  date: '2010-10-11 12:09:50 +0200'
  date_gmt: '2010-10-11 10:09:50 +0200'
  content: Herhaling is humor, Jan? Mogen we over een tijdje een brief aan Nestlé
    verwachten over hun snoepgoed die eindigt met "maar nu ben ik misselijk"?
- id: 100
  author: Jan
  author_url: http://www.jqno.nl
  date: '2010-10-11 13:07:28 +0200'
  date_gmt: '2010-10-11 11:07:28 +0200'
  content: Dat was alweer meer dan een jaar geleden; ik dacht het kan inmiddels wel
    weer :).
---
<p>Delft, 2 oktober 2010<br />
<br>&nbsp;<br><br />
Geachte mevrouw, geachte heer,</p>
<p>Het is nacht. Een Indiana Jones-lookalike zit in de jungle van het Amazonegebied midden in een indianenritueel. Het stamhoofd biedt hem zijn woest beschilderde dochter ten huwelijk aan. Jones weigert, en de indianenkring komt abrupt tot een dreigende stilstand. Jones denkt even na, en zegt dan, dramatisch: "Echipe... Chokotoff!" Hij begint rustig te kauwen en de dans wordt opgelucht hervat. Na een korte cut-scene over het bereidingsproces van deze lekkernij is het opeens dag, dansen de indianen nog altijd wezenloos verder in een inmiddels mansdiep uitgesleten geul, en kan Jones moeiteloos ontsnappen.</p>
<p>Graag wil ik van u weten hoe u dit reclamespotje, weliswaar inmiddels alweer bijkans vijftien jaar oud, kunt rijmen met de zak Chokotoff van 430g die nu naast mij op mijn bureau ligt. Dat is bijna een <i>halve kilo</i>, geachte mevrouw, geachte heer. Ik heb ze even geteld; er zaten maar liefst 45 Chokotoffs in.</p>
<p>Laten we even een klein rekensommetje maken. Ik kom u tegemoet door te schatten dat Jones ongeveer drie uur over zijn Chokotoff heeft gedaan. Het spotje wekt de suggestie dat het veel langer was dan dat; zo'n geul slijt je niet zomaar eventjes uit. Maar: hij zat te kauwen, en dan gaat het natuurlijk sneller. Stel vervolgens dat je zes uur per dag slaapt. 45 × 3 ÷ (24 - 6) = 7,5 dagen. Dus: per zak meer dan een <i>week</i> lang non-stop Chokotoffs in je mond.</p>
<p>Waarom verkoopt u zulke gigantische zakken Chokotoff, vraag ik u. Ik zal het u vertellen: omdat u en ik beiden weten dat je een Chokotoff veel sneller eet. Ter illustratie: tijdens het schrijven van deze brief heb ik er maar liefst 16 soldaat gemaakt. Toen ben ik gestopt, want ik werd een beetje misselijk.<br />
<br>&nbsp;<br><br />
Met vriendelijke groet,</p>
<p>ir. T.J. Ouwens<br />
<br>&nbsp;<br><br />
Reactie van [permalink href="481"]Kraft Foods Nederland BV[/permalink]</p>

---
status: publish
published: true
title: 'Ingezonden brief: Aan Por Dios'
wordpress_url: http://www.jqno.nl/briefenleed/?p=463
date: '2010-10-17 16:05:48 +0200'
date_gmt: '2010-10-17 14:05:48 +0200'
categories:
- Ingezonden brieven
tags: []
comments:
- id: 102
  author: Harald
  author_url: ''
  date: '2010-10-17 16:20:37 +0200'
  date_gmt: '2010-10-17 14:20:37 +0200'
  content: Maar vertel eens, wat vind je van Martin Lodewijk?
- id: 103
  author: Dieuwertje
  author_url: ''
  date: '2010-10-17 16:28:58 +0200'
  date_gmt: '2010-10-17 14:28:58 +0200'
  content: "*ontplof*"
- id: 107
  author: Dieuwertje
  author_url: ''
  date: '2010-10-20 16:17:56 +0200'
  date_gmt: '2010-10-20 14:17:56 +0200'
  content: Ok, blijkbaar is de site nu veranderd! Ergens toch jammer dat ik geen print-screen-paint-plaatje(als
    referentie/bewijsmateriaal) heb...
- id: 108
  author: Jan
  author_url: http://www.jqno.nl
  date: '2010-10-20 17:47:24 +0200'
  date_gmt: '2010-10-20 15:47:24 +0200'
  content: Ik heb 'm nog uit de Google cache kunnen vissen, en ik heb de vrijheid
    genomen om een thumbnail toe te voegen aan je brief :).
---
<p><a href="{{ site.imageurl }}/zegel20101018.jpg"><img src="{{ site.imageurl }}/zegel20101018.jpg" alt="Gastbrief" title="zegel20101017" /></a><br />
<br><br />
Geachte mevrouw, meneer,</p>
<p>Het is duidelijk dat seks verkoopt. Althans, dat ligt in jullie bedoeling en blijkbaar heiligt het doel de middelen. Een blik op <a href="http://www.pordios.nl/">http://www.pordios.nl/</a> kan mij in ieder geval niets anders doen concluderen.</p>
<p>Ik doel natuurlijk op Olga Lawina, die pontificaal met haar ‘mammae’, bouwvakkerspleet en grammaticaal incorrecte (en dus mislukte) woordgrap in beeld is. De werkelijke blikvanger is niet zozeer het blaadje dat zij promoot, maar datgene wat er als het zwaard van Damocles boven hangt. De manier waarop Olga de potentiële abonnees moet binnenharken is overigens een representatieve getuigenis van het artistieke kunnen van Nederlands meest overgewaardeerde tekenaar/schrijver: Martin Lodewijk.</p>
<p>Omdat jullie ondanks deze ongelukkige keuze beweren dat dit ‘nieuwe’ maandblad (afkomstig van de Eppo) bedoeld is voor het hele gezin, vermoed ik dat laatstgenoemde volgens jullie bestaat uit:
<ul>
<li>Een vaderfiguur met een orale fixatie</li>
<li>Een moeder met een diep weggestopt geheim voortkomend uit haar experimentele studentenjaren</li>
<li>Een beïnvloedbare tienerdochter die implantaten overweegt alvorens zij een anorexia-kuur volgt</li>
<li>Een zoontje met een Oedipuscomplex</li>
</ul>
<p>Als ik het zo bekijk is Por Dios inderdaad voor ieder wat wils! Of misschien niet helemaal, want in Storm, Franka en Agent 327 komen er meestal geen brunettes voor.</p>
<p>Een andere mogelijkheid is dat jullie Martin Lodewijk als doelgroep hebben gekozen. Mij zou dat niet verbazen; hij is zo alomtegenwoordig in het Eppo-concern dat ik hem ervan verdenk aandelen te bezitten. De Eppo draait al om hem, waarom dan ook niet Por Dios? Waarom trouwens Por Dios en niet gewoon Olga? Of beter nog: Martin!</p>
<p>Overigens kan ik zo op het eerste gezicht weinig verschillen ontdekken tussen deze twee bladen. Van de strips die jullie opnoemen komt meer dan de helft al voor in de Eppo, en dat zijn juist de strips die geschikt zijn voor jullie definitie van ‘het hele gezin’. Ik vraag me dan ook af of dit strategisch gezien wel een slimme zet is, want wat mij betreft heeft Por Dios per definitie al geen bestaansrecht meer.</p>
<p>Mijn suggestie: maak van Por Dios een echt gezinsblad. Niet met een strip voor elk gezinslid, maar met strips waar het hele gezin van kan genieten. Leer kinderen van strips te houden zonder ze met seksuele ondertonen en instantane gratificatie te lokken. Laat volwassenen de puurheid van hun kinderjaren hervoelen. Geef hen Douwe Dabbert, Maaike Hartjes, Sjef van Oekel en Kaasheld/Poephoofd. En dan blijft de Eppo nog steeds een blad voor… nou ja. Martin Lodewijk.</p>
<p>Met vriendelijke groet,</p>
<p>Dieuwertje de Backer<br />
<br>&nbsp;<br><br />
<a href="{{ site.imageurl }}/pordios.jpg"><img src="{{ site.imageurl }}/pordios.jpg" alt="Por dios" title="pordios" /></a></p>

---
status: publish
published: true
title: Aan vijf willekeurige bedrijven
wordpress_id: 210
wordpress_url: http://www.jqno.nl/briefenleed/?p=210
date: '2010-01-06 23:41:37 +0100'
date_gmt: '2010-01-06 22:41:37 +0100'
categories:
- Brieven
- Ralf
tags: []
comments:
- id: 39
  author: Jill
  author_url: ''
  date: '2010-01-08 13:14:24 +0100'
  date_gmt: '2010-01-08 12:14:24 +0100'
  content: "Gesponsord door TNT post?\r\nStuur je zelf wel eens een brief of kaartje?
    Gewoon naar vrienden of familie?"
- id: 41
  author: Robbert Jan
  author_url: ''
  date: '2010-01-10 14:24:00 +0100'
  date_gmt: '2010-01-10 13:24:00 +0100'
  content: Is het treurige niet, dat het antwoord die jullie het meest wensen, diegene
    zou zijn van de brieflezer die niet beantwoordt?
---
<p>verstuurd aan:</p>
<ul>
<li>IMO Autowasstraat, Delft</li>
<li>Elno Installatietechniek BV, Nootdorp</li>
<li>Careltje Kinderwinkel, Den Haag</li>
<li>Streefkerk Advocaten, Voorburg</li>
<li>Krinitsa Vertaalbureau, Rijswijk</li>
</ul>
<p><br>&nbsp;<br></p>
<p>Geachte mevrouw, heer,</p>
<p><br>&nbsp;<br></p>
<p>Samen met een vriend houd ik een weblog bij. Op dit weblog, <em>Brief en leed</em> geheten, plaatsen we iedere week een brief (zie www.jqno.nl/briefenleed). De brieven worden verstuurd naar allerlei instanties en bedrijven en zijn zowel in onderwerp als in toon onderling heel verschillend. We zijn inmiddels ruim een half jaar met veel plezier bezig en het blog wordt door een aantal trouwe lezers op de voet gevolgd. Er is alleen één maar: onze brieven worden maar zelden beantwoord. En dat terwijl ze toch allemaal misschien wel net zo serieus zijn als deze.</p>
<p>Ik ben mij gaan afvragen waarom dat zo is. Zeker in deze tijd van eenvoudige elektronische communicatie zou ik verwachten dat een per post verstuurde brief als extra gewichtig zou worden ervaren en overeenkomstig behandeld. Het lijkt niet zo te werken. Is het normaal dat brieven, sommige zelfs handgeschreven, zomaar terzijde worden geschoven? Ik wilde het graag aan iemand vragen, maar aan wie? Onze vorige ontvangers zouden toch niet antwoorden. Er was dus een nieuwe brief voor nodig, en dat is deze.</p>
<p>Daarom mag u, als kersverse briefontvanger, het zeggen: wat is tegenwoordig de status van de Brief?</p>
<p>Ten overvloede: ik zie uit naar uw reactie.</p>
<p><br>&nbsp;<br></p>
<p>Met vriendelijke groet,<br />
Ralf Pisters</p>
<p><br>&nbsp;<br></p>
<p>PS<br />
U vraagt zich misschien af waarom uitgerekend u deze brief ontvangt. Een kwestie van een prik in de Gouden Gids.</p>

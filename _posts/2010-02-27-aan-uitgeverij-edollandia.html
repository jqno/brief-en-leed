---
status: publish
published: true
title: Aan Uitgeverij Edollandia
wordpress_id: 256
wordpress_url: http://www.jqno.nl/briefenleed/?p=256
date: '2010-02-27 16:05:51 +0100'
date_gmt: '2010-02-27 15:05:51 +0100'
categories:
- Brieven
- Jan
tags: []
comments: []
---
<p>Delft, 27 februari 2010<br />
<br>&nbsp;<br><br />
Geachte mevrouw, geachte heer,</p>
<p>Wat was ik blij toen uw bedrijf de uitgave van MYX Magazine overnam! Uw voorganger, Silvester Strips, stond bekend om het feit dat het grote moeite had deadlines te halen. Als een nummer slechts twee weken te laat was, mocht je je in de handjes knijpen van blijdschap. Uw uitgeverij had meer succes en in het jaar 2007 vielen er zowaar twaalf nummers op mijn deurmat, een wapenfeit waarvan hoofdredacteur René Dorenbos trots melding maakte in zijn toen weer maandelijkse inleiding in Nummer 51. In diezelfde inleiding beloofde hij: "Uiteraard gaan we in 2008 hetzelfde doen."</p>
<p>Het is nu 2010 en Nummer 52 heeft mij nog altijd niet bereikt. Het is inmiddels dus al ruim twee jaar te laat; een prestatie waaraan zelfs Silvester niet kan tippen. Ook niet met hun reeks Kobijn, die de twee jaar net niet haalt---en ook niet zal halen, als de berichtgeving op hun website correct is.</p>
<p>Over websites gesproken: op www.myxmag.eu, de officiële website van het blad, staat onderaan in kleine lettertjes het predicaat "© 2003-2010". Is dat kunstmatige verlenging van leven? Zo ja, dan had u dat best even mogen vertellen aan de arme drommel die de abonnementsbon in Nummer 51 heeft uitgeknipt en ingevuld, en wiens skelet nu vol spinnenwebben bij de brievenbus zit te wachten. En ook aan de abonnees van het eerste uur, trouwens.<br />
<br>&nbsp;<br><br />
Met vriendelijke groet,<br />
ir. T.J. Ouwens</p>
